<div class="page" style="background-image:url('./inc/img/page 7.png')">
    <div class="page-wrapper-fix page-article-page" id="page13">
        <p>Երբ Լևոնը մեկնեց պատերազմ, ոչ մի կերպ չէր հաջողվում գրասենյակ հասնել․ քաղաքը սարսափելի ռմբակոծում էին, իսկ
            ես մենակ էի։ Մտածում էի, որ ձկնիկներն արդեն չկան․․․այդ միտքը շատ էր ցավեցնում։ Եվ Լևոնի մեկնելուց մեկ շաբաթ
            անց,
            ահա, ես մտնում եմ գրասենյակ և մոտենում եմ փոքրիկ ակվարիումին: Տեսնում եմ՝ ձկները չեն շարժվում։ Ես մտքումս
            անընդհատ կրկնում էի ․ «Խնդրում եմ, կենդանի եղեք, կենդանի եղեք»։ Ոչ մի շարժում․․․ հաստատ վերջ․․․ այսքան օր
            առանց
            սնունդ․․․ Ինչպե՞ս եմ ապրելու այս մեղքը հոգուս։ Չ՞է որ նրանք ընդամենը վերջերս են դարձել մեր երկրորդ տան
            անդամները․․․Նստել եմ ակվարիումի կողքը, գրեթե արտասվում եմ, մեկ էլ հանկարծ մեկը շարժվեց․․․ Իսկ հետո՝
            երկրորդը․․․
            Թռա տեղիցս, գրկեցի ակվարիումը և սկսեցի հեկեկալ ուրախությունից։ Արագ նրանց կեր տվեցի և սկսեցի աղաչել, որ
            նկատեն
            այն և սկսեն ուտել։ Կերան․․․Տարա ինձ հետ, կկիսեն ինձ հետ ապաստարանը, մինչև նրանց տերը կվերադառնա։ Փոխեցի
            ջուրը,
            ավելացրի կերը, ամեն հինգ րոպեն ստուգում եմ՝ ինչպես են։ 
            <br>Այս ձկներն ինձ համար հույսի նշան են․ պետք չէ այն կորցնել: Նույնիսկ եթե թվում է, թե ամեն ինչ կորած է,
            կյանքը
            կարող է զարմացնել մեզ և ուժ տալ ապրելու ...
        </p>
        <p class="date">Հոկտեմբերի 14, 2020</p>
        <p class="stars">***</p>
    </div>
</div>